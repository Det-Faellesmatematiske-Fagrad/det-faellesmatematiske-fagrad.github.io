---
title: "Om Os"
omit_header_text: true
featured_image: 'img/hero-bg.jpg'
menu:
  main:
    weight: 1
---

### Hvem er vi?
Det Fællesmatematiske Fagråd (i daglig tale blot ”Fagrådet”) er studenterrådet på Institut for Matematiske Fag på Køben-havns Universitet. Det vil sige, at vi dækker uddannelserne Matematik, Matematik-Økonomi, Forsikringsmatematik og Statistik. Vores formål er at forbedre studielivet for de studerende på disse uddannelser. Dette gør vi dels ved at sidde i forskellige råd, hvor vi kan få indflydelse, og dels ved at afholde en række arrangementer, der er med til at styrke vores studiers faglige identitet.

Herunder er et par eksempler på råd, hvor Fagrådet er repræsenteret:
- Studienævnet
- Studenterpanelet
- Undervisningsudvalget
- SCIENCErådet


Og her er et par eksempler på arrangementer afholdt af Fagrådet:
- Karriereaftner
- Udvekslingsaftner
- Breakfast Lectures
- Studenterkollokvier

### Yderligere information
Fagrådet har en bestyrelse bestående af fem studerende, som om tager sig af alt det praktiske omkring Fagrådet – herunder indkaldelse til møder, besvarelse af e-mails, opdatering af hjemmesiden med videre. Fagrådets bestyrelse som er blevet valgt i 2023 består af:

- Marie ‘19 (kasserer)
- Jin ‘20 (formand)
- Simone ‘19 (menig)
- Albert ‘21 (menig)
- Rasmus Veber ‘19 (menig)

Har du en idé til et fedt arrangement? Vil du hjælpe med at lave kursusvideoer? Har du en sag, du brænder for? Eller vil du bare høre den nyeste sladder fra instituttet? Så kom til fagrådsmøde! Der afholdes fagrådsmøde 1-2 gange hver blok, og de begynder typisk kl. 17. Fagrådsmøderne er åbne for alle studerende, og der er gratis aftensmad. Du kan finde datoen for næste fagrådsmøde på vores facebookside. Du er også altid velkommen til at skrive til os. Vi glæder os til at se dig!

